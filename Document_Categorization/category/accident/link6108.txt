নিহত সুমাইয়া খাতুন (৮) শার্শার রাজনগর গ্রামের আব্দুল মোমিনের মেয়ে। সে রাজনগর সরকারী প্রাথমিক বিদ্যালয়ের দ্বিতীয় শ্রেণির ছাত্রী। সোমবার সন্ধ্যায় যশোর-বেনাপোল মহাসড়কের শার্শার শ্যামলাগাছি মোড়ে সড়ক এ দুর্ঘটনা ঘটে। শার্শা থানার পরিদর্শক আহম্মেদ কবীর হোসেন বিডিনিউজ টোয়েন্টিফোর ডটকমকে বলেন, সোমবার সন্ধ্যায় নাভারন বাজার থেকে রিকশা ভ্যানে করে বাড়ির পথে রওনা হয়ে শ্যামলাগাছি মোড়ে রাস্তা পার হওয়ার সময় বেনাপোল থেকে আসা যশোরগামী একটি ট্রাক তাকে চাপা দিলে ঘটনাস্থলেই সে মারা যায়।
