মোহানপুর থানার ওসি শাকিল উদ্দিন আহমেদ জানান, রোববার সকাল সাড়ে ৭টার দিকে খাড়ইল এলাকায় রাজশাহী-নওগাঁ সড়কে এ দুর্ঘটনা ঘটে। আহত ১০ জনকে রাজশাহী মেডিক্যাল কলেজ হাসপাতালে ভর্তি করা হয়েছে। এদের মধ্যে ছয় জন র‌্যাব সদস্য। রাজশাহী র‌্যাবের সহকারী পরিচলাক এএসপি মীর্জা গোলাম সারোয়ার বিডিনিউজ টোয়েন্টিফোর ডটকমকে বলেন, সকালে বৃষ্টির মধ্যে র‌্যাবের টহল দল নওগাঁ যাচ্ছিল। বিপরীত দিক থেকে আসা যাত্রীবাহী লেগুনার চালক নিয়ন্ত্রণ হারালে সেটি র‌্যাবের পিকআপে ধাক্কা দেয়। এতে দুটি গাড়ির সামনের অংশ দুমড়ে মুচড়ে যায় এবং দুই চালক ও ছয় র‌্যাব সদস্যসহ ১৬ জন আহত হন। আহতদের মধ্যে লেগুনার চালকের অবস্থা গুরুতর বলে জানান ওসি। আহতদের নাম-পরিচয় বিস্তারিত জানাতে পারেনি পুলিশ।
