সোমবার উপজেলার শাখাহার ইউনিয়নের পিয়ারাপুর মাদারপাড়া গ্রামে এ দুর্ঘটনা ঘটে। মৃতরা হলেন ওই গ্রামের মহির উদ্দীনের স্ত্রী মনোয়ারা বেগম (৫০) ও মেয়ে নাতনি রুবি আকতার (৩)।  পরিবারের বরাত দিয়ে শাখাহার ইউনিয়ন পরিষদের চেয়ারম্যান আব্দুল মান্নান মন্ডল জানান, গত কয়েক দিনের বৃষ্টিতে তাদের বাড়ির রান্না ঘরের মাটির দেয়ালটি নরম হয়ে পড়েছিল। এ অবস্থায় সোমবার ওই ঘরে মনোয়ারা বেগম দুপুরের খাবার রান্নার করছিলেন। এসময় তার সঙ্গে ছিল নাতনি রুবি। হঠাৎ তাদের উপর দেয়াল ভেঙে পড়ে দুজনে মারা যান। গোবিন্দগঞ্জ থানার ওসি এবিএম জাহিদুল ইসলাম বলেন, এ ঘটনায় থানায় একটি অস্বাভাবিক মৃত্যুর মামলা দায়ের করা হয়েছে।
