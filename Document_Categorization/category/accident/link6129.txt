ওই বিমান সংস্থার প্রকাশিত বিবৃতির বরাত দিয়ে বার্তা সংস্থা আইএএনএস জানিয়েছে, শনিবার রাতে এ ঘটনা ঘটেছে। রোববার ভোররাত ২টা এক মিনিটে বিমানটি কুয়লালামপুর আন্তর্জাতিক বিমানবন্দরে ফিরে যায় বলে জানিয়েছে বার্তা সংস্থাটি। অপরদিকে বার্তা সংস্থা রয়টার্স জানিয়েছে, ফ্লাইট এমএইচ১৯৮ বৃহস্পতিবার রাত ১০টা ২০ মিনিটে কুয়ালালামপুর ছেড়ে এসে ভোররাত ২টা ১০ মিনিটে আবার সেখানে ফিরে যায়। তবে বিমানটি সব যাত্রীকে নিয়ে নিরাপদে কুয়ালালামপুর পৌঁছে বলে উভয় বার্তা সংস্থাই নিশ্চিত করেছে। এমএইচ১৯৮ ফ্লাইটিতে আগুন ধরে গিয়েছিল বলে সামাজিক যোগাযোগ মাধ্যমগুলোতে ছড়িয়ে পড়া একটি খবর অস্বীকার করেছে মালয়েশীয় এয়ারলাইন্স। সিনহুয়া জানিয়েছে, বিমান বা এর যাত্রীদের ওপর বিমানের ওই যান্ত্রিক সমস্যার কোনো প্রভাব পড়েনি বলে দাবী করেছে বিমান সংস্থাটি। এয়ারলাইন্সের বিবৃতিতে বলা হয়, “নিরাপত্তাজনিত বিবেচনায় বিমানের ক্যাপ্টেন ফিরে আসার সিদ্ধান্ত নেন।” বিবৃতিতে দেয়া তথ্যানুযায়ী, এমএইচ১৯৮ এর পরিবর্তে এমএইচ১৯৮ডি বিমান দিয়ে ফ্লাইটটি পরিচালনা করা হবে এবং রোববার দুপুর ১২টায় এটি কুয়ালালামপুর ছেড়ে ১টা ৩৫ এ হায়দ্রাবাদ পৌঁছবে বলে আশা করা হচ্ছে।
