গোড়াই মহাসড়ক থানার এলেঙ্গা ফাড়ির সার্জেন্ট কামরুজ্জামান রাজ জানান, সোমবার বেলা ২টার দিকে উপজেলার কুর্ণী এলাকায় এ দুর্ঘটনা ঘটে। নিহত রুহুল আমীন (৫৫) গোড়াই মহাসড়ক থানায় কর্মরত ছিলেন। আহতদের মির্জাপুর কুমুদিনী হাসপাতালে নেয়া হলে সেখান থেকে দুজনকে ঢাকা মেডিকেল কলেজ হাসপাতালে পাঠানো হয়েছে বলে জানান তিনি। সার্জেন্ট কামরুজ্জামান রাজ বলেন, পুলিশ সদস্যদের বহনকারী গাড়িটি মির্জাপুর থেকে টাঙ্গাইলের দিকে যাচ্ছিল। পথে কুর্ণী এলাকায় বিপরীত দিক থেকে আসা একটি যাত্রীবাহী বাসের সঙ্গে সংঘর্ষ হয়। এতে ঘটনাস্থলেই কনস্টেবল রুহুল আমীন নিহত হন। আহত হন গোড়াই মহাসড়ক থানার ওসি যুবায়দুল আলমসহ সাত পুলিশ।
