সোমবার সকাল পৌনে ৮টার দিকে ঘোষবাগ এলাকায় ঢাকা-আরিচা মহাসড়কে এ দুর্ঘটনা ঘটে বলে জানান আশুলিয়া থানার পরিদর্শক (তদন্ত) আজহারুল ইসলাম সরকার। নিহত কুদ্দুস মিয়া (২৬) আশুলিয়ার ‘সোনিয়া অ্যাপারেলস কারখানায়’ কাজ করতেন। তার বাড়ি লালমনিরহাট জেলার কালীগঞ্জ থানার মরিহসি গ্রামে। প্রত্যক্ষদর্শীর বরাত দিয়ে পরিদর্শক আজহারুল বিডিনিউজ টোয়েন্টিফোর ডটকমকে বলেন, সকালে রাস্তা পার হওয়ার সময় দ্রুত গতির একটি গাড়ি কুদ্দুসকে চাপা দিয়ে পালিয়ে যায়। এতে ঘটনাস্থলেই তিনি মারা যান। লাশ ময়নতদন্তের জন্য ঢাকা মেডিকেল কলেজ হাসপাতালের মর্গে পাঠিয়েছে পুলিশ।
