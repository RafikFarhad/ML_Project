ফিনল্যান্ডের নিরাপত্তা ফার্ম ‘এফ-সিকিউর’ এর মতে, এই ম্যালওয়্যার লিঙ্কগুলোতে ক্লিক করলে ব্যবহারকারীর গেমিং শপ অ্যাকাউন্ট ‘স্ট্রিম’ ব্যবহার করার সুযোগ পেয়ে যায় সফটওয়্যারটি। স্বয়ংক্রিয় অ্যাকাউন্ট থেকে র‌্যাফেল ড্র-র মাধ্যমে বিভিন্ন জিনিস জিতে নেয়ার প্রলোভন দেখিয়ে ব্যবহারকারীদের আকৃষ্ট করে ম্যালওয়্যার লিঙ্কগুলো। লিঙ্কটিতে ক্লিক করলেই ব্যবহারকারীর নাম, ইমেইল চেয়ে একটি ফর্ম পূরণ করতে দেয়া হয়। ফর্মটি পূরণ করলেই ওই ব্যবহারকারীর অ্যাকাউন্টের কন্ট্রোল পেয়ে যায় ম্যালওয়্যার সফটওয়্যারগুলো। ফলে ব্যবহারকারীর অজান্তেই অ্যাকাউন্টের স্ক্রিনশট নেয়া, নতুন বন্ধু যোগ করা, ফ্রেন্ড রিকোয়েস্ট গ্রহণ করা ইত্যাদি করার ক্ষমতা চলে আসে সফটওয়্যারটির হাতে। তবে সবচেয়ে আতঙ্কের বিষয় হল ব্যবহারকারীর অর্থ খরচ করে গেইমটির বিভিন্ন আইটেম কিনে ফেলতে পারবে ম্যালওয়্যারটি। দুর্ঘটনা এড়াতে সাইটির যেকোন অজানা লিঙ্কে ক্লিক না করার উপদেশ দিয়েছে টুইচ। এ ছাড়াও চ্যাট ফোরাম থেকে লিঙ্ক অপশনটি নিস্ক্রিয় করে দিলেও ঝুকি এড়ানো সম্ভব। টুইচের এক মুখপাত্র বিবিসিকে বলেন, ‘টুইচে এধরনের ঘটনা এবারই প্রথম। তবে ঘটনাটি অন্যান্য সোশাল মিডিয়ার ব্যবহারকারীদের অজানা লিঙ্কে ক্লি করার ব্যাপারে সাবধান করবে।’
