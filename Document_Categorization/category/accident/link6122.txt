বঙ্গবন্ধু সেতু পশ্চিমপাড় থানার এসআই মাজেদুল ইসলাম জানান, শনিবার বেলা সোয়া ১২টার দিকে সয়দাবাদ মোড়ে বঙ্গবন্ধু সেতুর পশ্চিমপাড় মহাসড়কের এ দুর্ঘটনা ঘটে। নিহত মনিরুল ইসলাম (৪০) কাঠের ব্যবসা করতেন। তার বাড়ি সদর উপজেলার কড্ডা কৃষ্টপুর গ্রামে। প্রত্যক্ষদর্শীর বরাত দিয়ে এসআই মাজেদুল বিডিনিউজ টোয়েন্টিফোর ডটকমকে বলেন, সকালের দিকে মনিরুলসহ দুজন মোটরসাইকেলে করে বেলকুচি যাচ্ছিলেন। পথে বিপরীত দিক থেকে আসা একটি ট্রাক তাদের চাপা দিলে ঘটনাস্থলেই মনিরুল মারা যান। আহত হন মোটরসাইকেলের আরেক আরোহী। তাকে সিরাজগঞ্জ সদর হাসপাতালে পাঠানো হয়েছে। এ ঘটনায় একটি মামলা হয়েছে বলে জানান তিনি।
