মৃত নয়ন হোসেন (৬) উপজেলার হিতামপুর সরকারি প্রাথমিক বিদ্যালয়ের প্রথম শ্রেণির ছাত্র এবং হাজরামিনা গ্রামের জাহিদুল ইসলামের ছেলে। শৈলকুপা থানার ওসি সগির মিয়া জানান, সকাল সাড়ে ১১টার দিকে হাজরামিনা গ্রামে এ দুর্ঘটনা ঘটে। মনোহরপুর ইউনিয়ন পরিষদের চেয়ারম্যান আরিফ রেজা মন্নু জানান, বাড়ির পাশের একটি গাছে উঠে খেলা করার সময় নিচে পড়ে যায় নয়ন। গুরুতর আহত অবস্থায় শৈলকুপা উপজেলা স্বাস্থ্য কমপ্লেক্সে নিয়ে ভর্তির পর তার মৃত্যু হয়।
