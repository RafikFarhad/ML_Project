ময়নামতি হাইওয়ে থানার এসআই অমর চন্দ্র জানান, বুধবার বেলা ২টার দিকে সদর দক্ষিণ উপজেলার ভাটপাড়া এলাকায় ঢাকা-চট্টগ্রাম মহাসড়কে এ দুর্ঘটনা ঘটে। নিহতরা হলেন, সদর দক্ষিণ উপজেলার বিষ্ণুপুর গ্রামের জসিম উদ্দিনের ছেলে সাইফুল ইসলাম (২০) ও ভাটপাড়া গ্রামের নুরে আলমের মেয়ে মনোয়ারা বেগম (২২)। আহতদের কুমিল্লা মেডিকেল কলেজ হাসপাতালে ভর্তি করা হয়েছে। এসআই অমর চন্দ্র আরো জানান, ঢাকা থেকে ফেনীগামী স্টার লাইন সার্ভিসের একটি বাস বিপরীতমুখী একটি অটোরিকশাকে চাপা দেয়। এতে ঘটনাস্থলেই এ দুই অটোরিকশা আরোহী নিহত হন।
