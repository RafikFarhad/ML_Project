পালং থানার ওসি মনিরুল ইসলাম খান জানান, শনিবার সকাল ১০টার দিকে উপজেলার কাশিপুর এলাকায় শরীয়তপুর-মাদারীপুর সড়কে এ দুর্ঘটনা ঘটে। নিহত ফাতেমা বেগমের (৫০) বিস্তারিত পরিচয় তাৎক্ষণিকভাবে জানা যায়নি। আহত করিম বেপারীকে শরীয়তপুর সদর হাসপাতালে ভর্তি করা হয়েছে। তিনিও অটোরিকশার যাত্রী ছিলেন। প্রত্যক্ষদর্শীদের উদ্ধৃত করে ওসি বলেন, সকাল ১০টার দিকে কাশিপুর এলাকায় মাদারীপুরগামী একটি বাস সামনের একটি অটোরিকশাকে ধাক্কা দিলে ফাতেমা ও করিম গুরুতর আহত হন। তাদের উদ্ধার করে শরীয়তপুর সদর হাসপাতালে নেয়ার পর মারা যান ফাতেমা।
