কাশিয়ানী থানার এসআই এনামুল হক চৌধূরী জানান, শনিবার সকাল সোয়া ১০টার দিকে উপেজেলার রাতৈল ইটভাটা এলাকায় ঢাকা-খুলনা মহাসড়কে এ দুর্ঘটনা ঘটে। নিহত আকমল মুন্সী (৮০) উপজেলার বাট্টইধোবা গ্রামের বাসিন্দা। এ দুর্ঘটনার পর এক ঘণ্টা ওই মহাসড়ক অবরোধ করে রাখে বিক্ষুব্ধ জনতা। এসআই এনামুল হক চৌধূরী বলেন, আকমল মুন্সী রাস্তা পার হচ্ছিলেন। এ সময় দ্রুতগামী একটি বাস চাপা দিলে ঘটনাস্থলেই তিনি মারা যান। “এ ঘটনার প্রতিবাদে বিক্ষুব্ধরা সাড়ে ১০ টায় থেকে ঢাকা-খুলনা মহাসড়ক অবরোধ করে রাখে। পরে বেলা সাড়ে ১১ টার দিয়ে  পুলিশ গিয়ে বুঝিয়ে তাদের সড়ক থেকে সরিয়ে দেয়।”
