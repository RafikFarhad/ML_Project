নিহত নজু মিয়া (৪০) খাগড়াছড়ির মাটিরাঙ্গা উপথানার বেলছড়ি গ্রামের আবদুল মতিনের ছেলে। তিনি রড প্রস্তুতকারক কেএসআরএম কোম্পানিতে শ্রমিক হিসেবে কর্মরত ছিলেন। চট্টগ্রাম মেডিক্যাল কলেজ হাসপাতালের নায়েক আবুল বাশার জানান, শুক্রবার সকাল ১০টায় আকবর শাহ থানার এ কে খান মোড় সংলগ্ন রেল গেট এলাকায় এ দুর্ঘটনা হয়। বিডিনিউজ টোয়েন্টিফোর ডটকমকে তিনি জানান, সকালে ট্রাকে ওঠার সময় পা পিছলে নিচে পড়ে গিয়ে চাকায় পিস্ট হন তিনি। হাসপাতালে আনা হলে চিকিৎসক তাকে মৃত ঘোষণা করেন। এ ঘটনায় ট্রাকটি আটক করা হয়েছে বলে জানিয়েছেন আকবর শাহ থানার এসআই মাজেদুল ইসলাম।
