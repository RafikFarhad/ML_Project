নিহতরা হলেন-উপজেলার শেরনগর গ্রামের গুরুপদ হাওলাদার (৪২) ও প্রকাশ হাওলাদার (৩৮)। তারা মাছ ধরে জীবিকা নির্বাহ করতেন।   মঙ্গলবার সকাল পৌনে ৭টার দিকে উপজেলার চালা বাসস্ট্যান্ড এলাকার এ দুর্ঘটনা ঘটে বলে বেলকুচি থানার এসআই আমিরুল ইসলাম জানান। তিনি বিডিনিউজ টোয়েন্টিফোর ডটকমকে বলেন, সকালে গুরুপদ ও প্রকাশ মাছ বিক্রি করতে ভ্যানে করে শেরনগর থেকে চালা বাজারে যাচ্ছিলেন। পথে সিরাজগঞ্জ থেকে এনায়েতপুরগামী দ্রুত গতির বালু ভর্তি ট্রাক তাদের চাপা দেয়। এতে ঘটনাস্থলেই ওই দুই জেলে নিহত হন। এ ঘটনায় আহত ভ্যান চালককে উপজেলা স্বাস্থ্যকেন্দ্রে ভর্তি করা হয়েছে। তাৎক্ষণিকভাবে তার পরিচয় জানা যায়নি। চালক পালিয়ে গেলেও ট্রাকটি জব্দ করা হয়েছে বলে এসআই আমিরুল জানিয়েছেন।
